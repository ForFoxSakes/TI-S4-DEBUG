

Je hebt de afgelopen periode informatie gekregen over stage, specialisatie en mogelijke vervolgstappen. Nu is het tijd om deze kennis om te zetten naar een concreet plan voor jouw eigen toekomst. Beantwoord de volgende vragen en gebruik dit als basis voor jouw keuzes in jaar 3 en 4.

---

### Stap 1: Terugblik op jouw kwaliteiten en teamrol

1. **Wat is/zijn jouw Belbin-teamrol(len)? Waar herken je jezelf in?**  
In de Belbin-test kwamen vooral de Brononderzoeker en de Plant naar voren. De hoge scores lagen vooral in Doen en Denken, waarbij Voelen en Willen lager waren.  
Dit is wel herkenbaar: ik ben snel gemotiveerd als ik iets nieuws leer en wil er graag creatieve oplossingen mee ontwikkelen. Vaak start ik die projecten ook enthousiast, maar vervolgens verlies ik dan motivatie in het midden van het project.

2. **Welke sterke kwaliteiten heb jij en hoe kun/wil je die inzetten in jouw studie en (toekomstige) werk?**  
Ik ben zeer onderzoekend en gemotiveerd door nieuwe technieken. Ook zie ik snel de mogelijkheden van deze technieken in bestaande omgevingen. Daarnaast kan ik vaak de ingewikkeldere en technische onderwerpen duidelijk uitleggen aan anderen.

3. **Welke kwaliteiten wil je verder ontwikkelen?**  
Structuur en discipline. Dit zijn valkuilen waar ik constant mee te maken heb. Dit wordt nog verder geaccentueerd door mijn ADHD. Ik probeer voortdurend structuur te behouden in mijn werk, studie en persoonlijke projecten, zelfs als dit meer tijd kost dan dat het momenteel oplevert.

---

### Stap 2: Jouw richting bepalen

4. **Wat lijkt jou op dit moment de beste vervolgstap na het hbo?**  
Momenteel ben ik al fulltime werkzaam in de sensorsector. Hier ben ik teamlead van het IoT-team, waarbij ik de projecten uitwerk voor mijzelf en twee andere programmeurs die parttime aan dit project meewerken. Ik merk, ook al vind ik de techniek fantastisch, dat ik de algemene projectsturing en het programmadesign leuker vind dan het diepgaande programmeren. Ik hoop ook binnen mijn functie snel door te stromen naar projectmanager.

Ik ben nog niet klaar met leren. Ik zou graag meer willen doen, maar merk dat de waarde van een academische master in mijn situatie toch minder is. Tijd kost steeds meer geld, en er zijn andere manieren om mij te ontwikkelen binnen het bedrijfsleven.

**Hoe sluiten jouw kwaliteiten en teamrol(len) aan bij deze keuze?**  
Ik hoop dat ik met mijn creativiteit en out-of-the-box thinking van de Plant en de nieuwsgierigheid en het enthousiasme van de Brononderzoeker een goede projectleider kan zijn, en hierbij ook kan meedenken over mogelijke nieuwe oplossingen of richtingen voor de projecten.

---

### Stap 3: Jouw concrete stappen

Momenteel is mijn plan eerst deze studie af te maken. Hierna volgt een overleg met mijn manager om mijn rol te herdefiniÃ«ren in het bedrijf (ik ben oorspronkelijk aangenomen als sensorspecialist, maar er zijn veel verantwoordelijkheden bij gekomen in het afgelopen jaar).  
Er zijn een paar vlakken waarop ik cursussen wil doen in de rest van het jaar: projectmanagement/planning of publiek spreken, om wat zelfverzekerder meetings te kunnen leiden met klanten of teamgenoten.

---

```Deze tekst is door ChatGPT gehaald met de volgende prompt "kan je een spellingscheck doen , alleen de spellingsfouten aanpassen en mogelijke alineaopbouw"```